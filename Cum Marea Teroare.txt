	Mana dreapta a lui Stalin in acest proces represiv si cel care i-a facilitat accesul acestuia catre puterea absoluta a fost seful NKVD, Nikolai Ejov. Executantul "muncii murdare" a fost procurorul Andrew Wyszynski, care, cu sarguinta, a pus umarul la lichidarea vechilor colaboratori bolsevici ai lui Stalin, inclusiv a redactorului-sef al principalului organ de presa comunist, Pravda, si fost membru al Biroului Politic, Nikolai Buharin. Au inceput o serie de procese publice, in care Stalin a manevrat in voie toata desfasurarea acestora, dupa cum spune si istoricul berlinez, expert in problemele stalinismului, Joerg Baberovsky:
	"Cine nu-si recunostea vina in cadrul unui proces era trimis undeva la subsol, tinut acolo pana cand isi schimba atitudinea, apoi era adus din nou in sala de judecata. Procesele publice ii erau indispensabile lui Stalin, deoarece reprezentau un vehicul de popularitate foarte expresiv, in conditiile in care analfabetismul in societatea rusa era larg raspandit. In fata unei asemenea audiente este necesar sa fie constientizat dusmanul si sa fie aratat public. Important era ca toti sa tremure de frica, chiar si comunistii din conducerea partidului. Tot Comitetul Central stia ca Buharin a fost maltratat si ca nu a recunoscut de bunavoie acuzatiile care i-au fost aduse."

Semnalul de pornire a prigoanei chiaburilor, nobilimii, bancherilor, comerciantilor, clericilor si a intregii elite intelectuale a fost dat de Nikolai Ejov, seful NKVD. Au fost create asa-numitele troici. O troica era formata dintr-un reprezentant al partidului comunist, un ofiter NKVD si un procuror. Aceste pseudoinstitutii trebuia sa decida soarta suspectilor.
Deciziile luate de ele erau, de obicei, aceleasi, acuzatul avand doua alternative: exilarea intr-un lagar de munca sau moartea.